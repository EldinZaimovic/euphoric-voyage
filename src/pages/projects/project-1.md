---
title: Banja Luka
subtitle: Bosna i Hercegovina
date: 2019-09-05T22:00:00.000Z
thumb_img_path: /images/bl_th.jpg
content_img_path: /images/bl.jpg
template: project
---
Banja Luka je drugi najveći grad u BiH i zbog velikog broja zelenih površina, parkova i aleja Banja Luka nosi epitet grada zelenila. Ovaj lijepi grad je okružen oblim zelenim brdima, a rijeka Vrbas ga dijeli na dva dijela. 

Jedno od glavnih obilježja grada i ponosni i bezvremenski dokaz o istorijskoj prošlosti i događajima jeste tvrđava Kastel. Tvrđava je ujedno i središte kulturno-umetničkih događaja, koncerata i manifestacija kao što su Demofest, Fresh Wave Festival, Beer Fest, ali i brojni drugi.

  Gospodska ulica je najpoznatije banjalučko šetalište koje nosi dva imena, jedno je ulica Veselina Masleše, a drugo je opšte poznato ime prihvaćeno u narodu - “Gospodska ulica”. Krajem XIX vijeka u Gospodskoj ulici (ulica Veselina Masleše) podignut je niz jednospratnih neorenesansnih zgrada, a kasnije i zgrada sa stilskim elementima secesije, namjenjenih trgovini i stanovanju.

Izgradnja Saoborne crkve "Svete Trojice" u centru grada je bio prvi veći graditeljski poduhvat u Banjaluci nakon Prvog svjetskog rata. Građena je na praznom prostoru ispred tadašnje kafane «Balkan» od 1925. godine. Projektovao ju je Dušan Živanović, arhitekta iz Beograda.Crkva je izrađena u srpskovizantijskom stilu.

Ferhat-pašina džamija, poznatija kao Ferhadija, središnji objekt u Banjoj Luci i jedno od najvećih dostignuća islamske arhitekture 16. stoljeća u Bosni i Hercegovini. Džamija je izgrađena 1579. u klasičnom otomanskom stilu. Ferhadija je uvrštena u kulturnu baštinu Bosne i Hercegovine 1950., a kasnije je bila uvrštena na listi spomenika svjetske baštine pri UNESCO-u.

> Banja Luka je ušla u uži izbor za kandidata za Evropsku prestonicu kulture 2024. iz zemlje EFTA/EEA, zemlje kandidatkinje ili potencijalni kandidati za članstvo u EU.
